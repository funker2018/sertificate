<!DOCTYPE html>
<html>
<head>
  <meta charset="utf-8">
  
  <link rel="stylesheet" type="text/css" href="text.css"/>
  
  <link href="https://fonts.googleapis.com/css?family=Exo:400,900" rel="stylesheet">
  <title>Сертифікація та ліцензування програмного забезпечення</title>
</head>

<body>
  <div id="wrapper">

    <div class="header">
      <div class="container">
        <div class="heading clearfix">
          <a href="#" class="logo"><img src="picture/book.png" alt="Логотип" ></a>
            <nav>
            <ul class="menu">
            <li><a href="index.html">Головна</a></li>
            <li><a href="content.html">Зміст</a></li>
            <li><a href="#">Про нас</a></li>
            </ul>
            </nav>
        </div>
         
      </div>
    </div>
<div class="container">
<h3>Захист авторських прав на комп’ютерні програми.</h3>
<p>В умовах ринкових відносин та стрімкого зростання вартості об’єктів інтелектуальної власності, здобутки діяльності суспільства, що пов’язані зі створенням об’єктів в цій сфері, перетворює останні в досить цінні інвестиції та потенційний засіб отримання прибутку. Як наслідок, в даний час досить стрімко як на національному так і на міжнародному рівнях відбувається процес розвитку права інтелектуальної власності. Один з основних аспектів такого розвитку пов'язаний з охороною та захистом прав на «інтелектуальні об’єкти».</p>
<p>Варто відзначити, що особливе місце серед таких об’єктів займає комп’ютерна програма, яка в еру інформаційних технологій є одним із головних стратегічних ресурсів як держави в цілому так і окремих осіб.</p>
<p>Швидке поширення комп’ютерних програм та програмного забезпечення, а також стрімке оновлення технологій їх створення, збільшили не тільки сферу застосування описуваного об’єкта права інтелектуальної власності, але і надали йому нових особливих ознак.</p>
<p>Вказане вище лише підкріплює необхідність аналізу, характеристики та наданню пропозицій щодо перегляду існуючої концепції правової охорони комп’ютерної програми, а існуюча судова практика, пов’язана з вирішенням спорів та притягненням до відповідальності осіб у зв’язку з порушенням прав на описуваний об’єкт власності, вказує на доцільність перегляду ключових принципів правової охорони комп’ютерних програм.</p>
<p>Статтею 1 Закону України «Про авторське право і суміжні права» закріплено визначення комп’ютерної програми, відповідно до якого остання – це набір інструкцій у вигляді слів, цифр, кодів, схем, символів чи у будь-якому іншому вигляді, виражених у формі, придатній для зчитування комп’ютером, які приводять його у дію для досягнення певної мети або результату.</p>
<p>Варто зазначити, що дана дефініція комп’ютерної програми є доволі складною, адже містить у собі багато технічних характеристик, які є не повною мірою зрозумілими не лише для звичайної людини, але й для суду, що розглядає спір. У зв’язку з цим деякі науковці доводять необхідність проведення детального тлумачення поняття комп’ютерної програми та подібних до неї об’єктів сфери програмування у спеціалізованих Державних стандартах (ДСТУ).</p>
<p>Якщо порівнювати ситуацію з правовою охороною комп’ютерних програм в Європейському Союзі, варто вказати, що даний об’єкт, відповідно до Директиви Європейського Парламенту від 23.04.2009 р. № 2009/24/ЄС, яка не ратифікована Україною, має захищатись саме авторським правом як літературний твір.</p>
<p>Згідно даної Директиви, захист застосовується до будь-якої форми вираження комп’ютерної програми, за винятком ідей та принципів, що лежать в основі будь-якого з елементів програми, включаючи її інтерфейси. Єдиним критерієм визначення прийнятності програми для захисту є її оригінальність у значенні, що це власне інтелектуальне творіння автора.</p>
<p>Хоча вітчизняне законодавство і визначає комп’ютерну програму як об’єкт авторського права, дискусії з приводу необхідності законодавчого закріплення нового, більш наповненого визначення поняття «комп’ютерна програма» а також віднесення програми до об’єкта промислової власності не вщухають й досі.</p>
<p>Обговорення, що виникають з приводу обрання оптимальної моделі охорони прав на комп’ютерні програми та програмне забезпечення виникають зокрема і у зв’язку з великою кількістю судових спорів, пов’язаних з захистом порушених прав на описуваний об’єкт.</p>
<p>Комп’ютерні програми є тим об’єктом інтелектуальної власності, який зазнає найбільшого впливу від правопорушень, що обумовлено суттєвою різницею між витратами ресурсів на створення комп’ютерних програм та витратами на їх незаконне копіювання та розповсюдження.</p>
<p>Статтею 51 Закону України «Про авторське право і суміжні права» передбачено, що захист особистих немайнових і майнових прав суб’єктів авторського права і суміжних прав здійснюється в порядку, встановленому адміністративним, цивільним і кримінальним законодавством.</p>
<p>При цьому варто вказати, що громадяни України також можуть звертатись за захистом порушених прав у сфері інтелектуальної власності до Європейського суду з прав людини. Підтвердженням цьому є рішення даного суду по справам A.D. v. the Netherlands від 11.01.1994 року та Melnychuk v. Ukraine від 05.07.2005 року, відповідно до яких останній дійшов висновку, що інтелектуальна власність захищається статтею 1 Першого протоколу до Конвенції про захист прав людини і основоположних свобод.</p>
<p></p>
<p></p>
<p></p>
<p></p>
<p></p>
<p></p>
<p></p>
<p></p>
<p></p>
<p></p>
<p></p>
<p></p>
<p></p>
<p></p>
<p></p>
<p></p>
<p></p>

</div>
</div>
</body>
</html>