<!DOCTYPE html>
<html>
<head>
  <meta charset="utf-8">
  
  <link rel="stylesheet" type="text/css" href="text.css"/>
  
  <link href="https://fonts.googleapis.com/css?family=Exo:400,900" rel="stylesheet">
  <title>Сертифікація та ліцензування програмного забезпечення</title>
</head>

<body>
  <div id="wrapper">

    <div class="header">
      <div class="container">
        <div class="heading clearfix">
          <a href="#" class="logo"><img src="picture/book.png" alt="Логотип" ></a>
            <nav>
            <ul class="menu">
            <li><a href="index.html">Головна</a></li>
            <li><a href="content.html">Зміст</a></li>
            <li><a href="#">Про нас</a></li>
            </ul>
            </nav>
        </div>
         
      </div>
    </div>
<div class="container">
<h3>Набуття та передача прав на комп’ютерні програми.</h3>
<p>Не дивлячись на необов'язковість реєстрації авторського права, іноді вона буває дуже корисною. Наприклад, у разі спору про авторство на програму, автором вважатиметься той, кого вказано її автором (так звана презумпція авторства). Іншими словами, якщо хтось вказав себе автором Вашої програми, саме Вам потрібно довести що Ви є її автором.</p>
<p>У такому випадку доказом Вашого авторства може бути більш рання реєстрація авторського права, яка буде свідчити про те, що на певну дату Ви заявили про свої авторські права.</p>
<p>Для реєстрації авторського права в Україні, Вам потрібно оформити заяву на реєстрацію, а також подати інші документи, наприклад, квитанції про оплату зборів, роздруковані фрагменти коду, які є достатніми для ідентифікації Вашої комп'ютерної програми.</p>
<p>Після реєстрації Вам видадуть Свідоцтво про реєстрацію авторського права.</p>
<p>Якщо Ви створили програму, зробили реєстрацію авторського права, але через деякий час вдосконалили її, то у Вас є декілька варіантів:</p>
<p>1. Зареєструвати авторське право на оновлену програму, при цьому в заяві потрібно вказати що оновлена програма - переробка першої програми.</p>
<p>2. Не реєструвати авторське право, так як реєстрація авторського права не є обов'язковою.</p>
<p>Можливий іще варіант: якщо Ви реєструєте авторське право на програму, знаючи, що вона буде вдосконалена, то якщо це можливо, можна при реєстрації першої версії програми подати ті фрагменти коду, які не будуть змінюватися.</p>
<p>Говорячи про реєстрацію авторських прав, неможливо не сказати про так звану "міжнародну реєстрацію" авторських прав в US Copyright Office при Бібліотеці Конгресу США. Вартість такої реєстрації достатньо велика, але дуже корисна якщо Ви плануєте поширювати Вашу програму за кордоном або коли за специфікою програми є велика ймовірність порушення Ваших прав за кордоном.</p>
<p>Спочатку авторські права на комп'ютерну програму належать її автору. Автор - це фізична особа, творчою, інтелектуальний працею якої створено твір, в нашому випадку - програма.</p>
<p>Так як визначення творчої праці в чинному законодавстві немає, то залишається відкритим питання - чи буде кодувальник (людина, яка пише код з детального технічного завдання, самостійно при цьому не приймаючи рішень) автором програми. Однозначно на це питання не можна дати відповідь, не вивчивши детально ситуацію. Головним критерієм у даному випадку буде наявність або відсутність творчості в його праці. Для того, щоб спірних ситуацій не виникало, краще до початку розробки програми, укласти договір, в якому чітко обумовити питання авторства, творчої праці, авторських прав.</p>
<p>Багато програм створюються не творчою працею однієї особи, а цілою командою. У даному випадку ми говоримо про співавторство. Авторське право на програму, створену у співавторстві, належить всім співавторам спільно, незалежно від того, є програма нерозривним цілим чи складається з частин, кожна з яких має ще і самостійне значення, наприклад, модуль, який може використовуватися самостійно.</p>
<p>Кожен із співавторів зберігає за собою авторське право на створену ним частину програми, яка має самостійне значення.</p>
<p>Авторське право на програму створену у співавторстві, незалежно від частин, які мають самостійне значення, належить співавторам спільно, якщо інше не передбачено угодою між ними. Законодавство не дає визначення слову "спільно". Вважається, що якщо авторські права належать спільно, то будь-який із співавторів може використовувати програму самостійно, але передати майнові права без згоди один одного вони не можуть.</p>
<p>За договором про передачу авторських прав правовласник авторських прав передає майнові авторські права іншій стороні. Дуже часто плутають договір про передачу прав з ліцензійним договором. Основні відмінності:</p>
<p>•  За договором про передачу прав автор (чи інша особа) передає права. Тобто в автора цих прав уже немає. Навіть якщо покупець не розрахується за передачу прав, то автор може в судовому порядку вимагати тільки виплатити йому зазначену в договорі винагороду (а також штрафні санкції, якщо вони передбачені договором).</p>
<p>•  За ліцензійним договором автор (чи інша особа) дозволяє користуватися правами на певних умовах на певний термін. Якщо користувач не виплатить винагороду, то автор може відкликати ліцензію, адже всі права у нього.</p>
<p>Майнові права, що передаються за авторським договором, мають бути чітко в ньому визначені. Наприклад, не можна прописувати "автор передає авторські права на комп'ютерну програму". Потрібно чітко вказати, що за програма, бажано до договору докласти її детальну специфікацію. Адже в разі чого одна зі сторін завжди може говорити, що їй передавали (або вона передавала) не програму "А", а програму "Б".</p>
<p>Тому перш ніж купити права на програму уточніть у автора чи іншого правовласника, укладав він ліцензійні договори. Природно, не факт що він чесно зізнається, тому можна ще й у договорі прописати, що автор (чи інша особа, яка передає права) гарантує, що ліцензійних договорів до підписання договору про передачу права не укладав (ліцензій не надавав), а також пропишіть відповідальність за недотримання цього пункту договору.</p>
<p>Це основні аспекти, які потрібно врахувати при укладанні цього виду договору. Також слід зазначити, що договір про передачу авторських прав не підлягає обов'язковій реєстрації, хоча вона можлива, у порядку, аналогічному реєстрації авторських прав.</p>

</div>
</div>
</body>
</html>