<!DOCTYPE html>
<html>
<head>
  <meta charset="utf-8">
  
  <link rel="stylesheet" type="text/css" href="text.css"/>
  
  <link href="https://fonts.googleapis.com/css?family=Exo:400,900" rel="stylesheet">
  <title>Сертифікація та ліцензування програмного забезпечення</title>
</head>

<body>
  <div id="wrapper">

    <div class="header">
      <div class="container">
        <div class="heading clearfix">
          <a href="#" class="logo"><img src="picture/book.png" alt="Логотип" ></a>
            <nav>
            <ul class="menu">
            <li><a href="index.html">Головна</a></li>
            <li><a href="content.html">Зміст</a></li>
            <li><a href="#">Про нас</a></li>
            </ul>
            </nav>
        </div>
         
      </div>
    </div>
<div class="container">
<h3>Технічне регулювання та стандартизація у сфері ІКТ</h3>
<p>Нормативно-методична база створення майбутньої моделі розвитку
сталого розвитку адміністративно-територіальних утворень закладається нині в міжнародних стандартах побудови інтелектуальних мереж (Smart
Systems/IoT) та сталого розвитку «розумних міст і розумних спільнот» −
SC & C (Smart Cities & Smart Communities) на основі інтеграції широкого
спектру технологічних, загальнотехнічних, проектних, організаційно-
управлінських й логістичних рішень та формується майбутня архітектура
«Інтернету речей», де буде забезпечена повна енергетична та інформаційна
інтероперабельність й новий, більш високий рівень керованості як на рівні
системи систем, так і на більш низьких рівнях системної ієрархії –
адміністративно-територіальних утвореннях на основі відкритих,
загальнодоступних стандартів. При цьому першочерговими є стандарти, які
визначають єдині принципи моделювання та побудови «розумних
мереж» (Smart Grid).</p>
<p>Побудова нової моделі територіальної організації влади й
адміністративно-територіального устрою та покращення показників
соціальної, виробничої, житлово-комунальної сфери, сфери телекомунікацій
тощо щодо вироблення та реалізації державної політики, гармонізованої з
європейськими підходами на наднаціональному, національному та
субнаціональному рівнях в Україні залежить як від спільних зусиль органів
влади та місцевого самоврядування, бізнес-одиниць та громадськості, так і
від поглиблення горизонтальних і вертикальних зв’язків на основі
впровадження нормативного регулювання технічних параметрів мережевої
інфраструктури як правової основи для регулювання внутрішнього ринку та створення сприятливих умов для розвитку зовнішньої торгівлі
територіальних громад.</p>
<p>На рівні центральних та місцевих органів виконавчої влади та органів
місцевого самоврядування організація системи управління територіями
залежить від узгодженості стратегічних цілей розвитку територій та
принципів застосування механізмів, таких як: інноваційність, горизонтально-
вертикальне партнерство, інтеграція політик та інструментів, синхронізація
заходів, відповідність механізмів потенціалу й потреб розвитку регіону,
концентрація ресурсів, стратегічна орієнтованість тактичних заходів на
основі формування єдиної державної політики у сфері нормативного
регулювання технічних аспектів. Зміцнення нормативно-правової співпраці
адміністративно-територіальних утворень та регулювання у сфері технічного
регулювання становлять взаємний інтерес України та ЄС у реалізації
ключових інфраструктурних проектів, пов’язаних з важливістю дотримання
потреб ринку при проектуванні єдиної загальноєвропейської інтелектуальної
інфраструктури та запровадження відкритих й передбачуваних процедур з
метою сприяння і залучення інвестиційних ресурсів. Саме технічне
регулювання та національна стандартизація виступає тією первинною
організаційно-технічною основою економічного та науково-технічного
співробітництва територіальних громад у формуванні інфраструктурних
мереж взаємодії і наслідком об’єктивної необхідності в управлінні
економічними та виробничими процесами територій</p>
<p>Стандартизація мережевої інфраструктури включає, перш за все,
визначення основних понять інфраструктури як масштабованої та
інтегрованої системи уніфікованих показників з метою використання єдиних
технічних параметрів та специфікацій для їх вимірювання та застосування
в різних типах територіальних громад. Стандарти зосереджені на технічних
аспектах «розумних мереж» (Smart Grid), які підтримують операції та
діяльність територіальних громад і мають виняткове значення як для безпеки адміністративно-територіальних утворень, так і держави в цілому, і розглядаються з погляду продуктивності, що мають відношення до
технологічно здійсненних рішень відповідно до сталого розвитку громад.</p>
<p>У контексті реалізації реформи децентралізації відхід від
централізованої моделі управління в державі, забезпечення спроможності
місцевого самоврядування та побудова ефективної системи територіальної
організації влади в Україні визначені у «Стратегії сталого розвитку
«Україна – 2020», схваленій Указом Президента, та повною мірою
відповідають положенням Європейської хартії місцевого самоврядування,
принципам субсидіарності, повсюдності та фінансової самодостатності
місцевого самоврядування. Ратифікація Україною Європейської Хартії
місцевого самоврядування свідчить про наміри України формувати місцеве
самоврядування за європейськими принципами. Цьому процесу сприяє і
внесений на розгляд Палати представників у квітні 2016 р. законопроект
США H.R. 5094 «Про підтримання стабільності та демократії в Україні»
та декларує підтримку України в середньострокових та довгострокових
планах щодо підвищення національної безпеки, а також для зміцнення й
створення правової, фінансової та політичної основи й підвищення
прозорості в контексті поступової інтеграції України в європейський
енергетичний ринок у відповідності із зобов’язаннями в рамках Угоди між
Україною і ЄС про асоціацію та Енергетичного співтовариства. 
</p>
<p>Вирішальну роль в узгодженні, уточненні та формуванні майбутньої
інноваційної моделі розвитку територіальних спільнот, адаптованої до
функціональної еталонної архітектури розумної інтелектуальної мережі,
відіграє організація й виконання робіт з міжнародної, регіональної та
національної стандартизації щодо продукції, процесів та послуг, зокрема систем, їхньої сумісності, правил, процедур, функцій та методів побудови.
Міжнародні стандарти забезпечують підтримку формування політики
держави у практичних рішеннях, які базуються на забезпеченні довіри до
технічних характеристик та вимог техніки безпеки, а також сприяння в
забезпеченні виконання зобов’язань для реалізації цілей сталого розвитку.</p>
<p>Реалізація єдиної технічної політики для підтримки належної роботи
мережевої інфраструктури щодо забезпечення уніфікації, функціональної
сумісності, взаємозамінності та надійності комунальних мереж вимагає
розробки та гармонізації необхідних стандартів на міжнародному рівні, які
полегшать сумісність, відкритість нових учасників ринку, забезпечуючи
безпеку та демонструючи можливості в боротьбі з кіберзлочинністю та
тероризмом «розумних міст та громад» – SC&C (Smart cities and
communities).</p>
<p>Нові девайси, пристрої, гаджети, розумні будинки, електромобілі теж
вимагають впровадження відповідних стандартів. На сьогоднішній день
розроблені та оприлюднені стандарти з розподіленої генерації (IEC 60904,
IEC/TS 62257 та IEC 62446); інтерфейсів реагування на попит на
електроенергію (ISO серії 16484, EN 50090, EN 50428, EN 13321 і EN 50491,
AS/NZS 4755); зберігання електроенергії (ISO 6469-1, IEC 61982 і IEC 62619);
розумної автоматизації (ISO серії 16484, IEC 14543-3, серії EN13321, EN
13757 AS/NZS 4755), у тому числі будівель (ISO 16484, серії EN50090);
електромобілів (IEC 62196 (частини 1,2, 3), IEC 61851, AS/NZS 4755.3.4 серії
AS/ISO 8713, ISO/IEC 15118, IEC 60364-5 (частини 53 і 55), AS/ISO серії 8713)
та інші</p>
<p>В ЄС відповідно до рішення CEN/BT 32/2012 для вироблення єдиної державної політики розвитку та сприяння у співробітництві в сфері
інтелектуальних мереж сталого розвитку міст і громад створена координаційна група «Розумний та сталий розвиток міст і громад» (Smart
and Sustainable Cities and Communities – SSCC-CG). До складу групи увійшли
не лише представники CEN, CENELEC та ETSI, а й Європейської
Комісії (DGs MOVE, ENER, CONNECT), ISO/IEC та ITU, ESO, партнерських
організацій ANEC, ORGALIME, FDIC та інших зацікавлених сторін, таких як
AGE, Schneider Electric, Siemens, EUROCITIES (мережа міст ЄС),
ICLEI (місцевий уряд в інтересах сталого розвитку), EFCA (Європейська
федерація асоціацій інженерного консалтингу), EEA (Європейська
енергетична відзнака) та ін.</p>

    
</div>
</div>
</body>
</html>